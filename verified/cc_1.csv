English,Yoruba
Unit 1: What is Creative Commons?,﻿Ìdá 1: Kín ni Creative Commons?
This work is licensed under a Creative Commons Attribution 4.0 International License.,Iṣẹ́ yìí wà lábẹ́ àṣẹ Creative Commons Attribution 4.0 International License.
"Creative Commons is a set of legal tools, a nonprofit organization, as well as a global network and a movement — all inspired by people’s willingness to share their creativity and knowledge, and enabled by a set of open copyright licenses.","Creative Commons jẹ́ àwọn ọ̀kan-ò-jọ̀kan ohun-èlò ajẹmófin, iléeṣẹ́ àìlérèlórí, àti àjọ àwọn ènìyàn eléròǹgbà kan náà kárí àgbáńlá ayé— tí í ṣe ìmísí àwọn ènìyànkan tí ó ní ìfẹ́ tinútinú láti pín àwọn iṣẹ́-àtinúdá àti ìmọ̀ wọn èyí tí ó ní àtìlẹ́yìn àwọn ọ̀kan-ò-jọ̀kan àṣẹ ìṣísílẹ̀-gbangba-wálíà fún àtúnlò."
Creative Commons began in response to an outdated global copyright legal system.,"Creative Commons bẹ̀rẹ̀ láti wá wọ̀rọ̀kọ̀ fi ṣe àdá látàrí ètò, ẹ̀tọ́ àti àṣẹ-ẹ̀dà lórí iṣẹ́-ọpọlọ-àtinúdá àgbáńlá ayé tí kò bá ìgbà mu ."
CC licenses are built on copyright and are designed to give more options to creators who want to share.,Àwọn àṣẹ CC jẹ mọ́ àṣẹ ẹni tí ó ní iṣẹ́-àtinúdá tí ó jẹ́ pé ó fi àyè gba àwọn oníṣẹ́-ọpọlọ-àtinúdá láti yan oríṣìíríṣìí àṣẹ fún àtúnpín àti àtúnlò iṣẹ́.
"Over time, the role and value of Creative Commons has expanded. This unit will introduce you to where CC came from and where it is headed.",Ìgbàdéègbà ni ọpọ́n àti ojúṣe Creative Commons ń fẹjú sí i. Ìdá yìí yóò tú pẹrẹpẹ́ẹ̀rẹ̀ ibi tí CC ti ń bọ̀ àti ibi tí ó fi orí lé.
This unit has two sections:,Abala méjì ni ìdá yìí níi:
1.1 The Story of Creative Commons,1.1 Ìtàn Creative Commons
1.2 Creative Commons Today,1.2 Creative Commons Lónìí
There are also additional resources if you are interested in learning more about any of the topics covered in this unit.,Bákan náà ni àwọn àfikún wà tí ó ń ṣàlàyé síwájú bí o bá nífẹ̀ẹ́ sí ìtẹ̀síwájú ìṣípayá nípa èyíkéyìí orí-ọ̀rọ̀ tí ó wà nínú ìdá ẹ̀kọ́ yìí.
"Note: Completing the CC Certificate does not entitle learners to provide legal advice on copyright, fair use / fair dealing or open licensing.","Kíyèsíi: Torí wí pé o parí Ìwé-ẹ̀rí CC kò fún ọ gẹ́gẹ́ bí akẹ́kọ̀ọ́ láṣẹ láti pe ara rẹ̀ ní amòfin tí ó ń fún àwọn ènìyàn ní àmòràn ajẹmófin lórí àṣẹ-ẹ̀dà iṣẹ́-àtinúdá, ìfòtítọ́ lò / fifi òdodo lo iṣẹ́ tàbí àṣẹ ìṣísílẹ̀-gbangba-wálíà fun àtúnlò."
The content in this course and the information Certificate facilitators share is also not legal advice.,Àwọn àkóónú abala-ẹ̀kọ́ àti àwọn ìwífún àwọn olùkọ́ni Ìwé-ẹ̀rí náà kì í ṣe ìmọ̀ràn ajẹmófin.
"While you should not share legal advice to others based on course content, you will develop a high level of expertise upon completion of this course.","Bí ó ti jẹ́ wí pé o kò leè fún ẹnikẹ́ni nímọ̀ràn ajẹmófin lẹ́yìn tí o bùṣe nínú ẹ̀kọ́ inú ìdá yìí, wà á ní ìmọ̀ kíkún tí kò ní ẹlẹ́gbẹ́ bí o bá parí abala-ẹ̀kọ́ yìí."
"You will learn a lot about copyright, open licensing and open practices in various communities.",Ó dájú wí pé wà á kọ́ nípa àṣẹ-ẹ̀dà lórí iṣẹ́-àtinúdá àṣẹ ìṣísílẹ̀-gbangba-wálíà àti àwọn onírúurú ìṣe ìṣísílẹ̀-gbangba-wálíà láti agbègbè dé agbègbè.
"Upon graduation, you should feel comfortable sharing the facts about copyright and open licensing, case studies and good open practices.","Lẹ́yìn tí o bá gba oyè ẹ̀kọ́, ìrọ̀rùn ni ìṣípayá nípa àṣẹ-ẹ̀dà yóò jẹ́ fún ọ, bẹ́ẹ̀ náà ni wà á dántọ́ nínú àṣẹ ìṣísílẹ̀-gbangba-wálíà, wà á dájúdánú nínú àgbéyẹ̀wò ìṣẹ̀lẹ̀ àti ìmọ̀ àwọn ìṣe ìṣísílẹ̀-gbangba-wálíà tí ó kájú òṣùwọ̀n."
1.1 The Story of Creative Commons,1.1 Ìtàn Creative Commons
"To understand how a set of copyright licenses could inspire a global movement, you need to know a bit about the origin of Creative Commons.","Lílóye nípa bí àwọn ọ̀kan-ò-jọ̀kan àṣẹ-ẹ̀dà lórí iṣẹ́-àtinúdá ṣe mí sínú àwọn ènìyàn kárí ayé, o ní láti mọ bíntín bí Creative Common ti ṣe ṣẹ̀."
Learning Outcomes,Ìyọrísí Ẹ̀kọ́
Retell the story of why Creative Commons was founded,Sọ ìtàn ìdí tí a fi dá Creative Commons sílẹ̀
Identify the role of copyright law in the creation of Creative Commons,Tọ́ka sí àwọn ojúṣe òfin àṣẹ-ẹ̀dà lórí ìṣẹ̀dálẹ̀ Creative Commons
Big Question / Why It Matters,Ìbéèrè Àrágbáramúramù / Ìdí tí ó fi ṣe kókó
What were the legal and cultural reasons for the founding of Creative Commons?,Kí ni àwọn ìdí lábẹ́ òfin àti àṣà fún ìdásílẹ̀ Creative Commons?
Why has CC grown into a global movement?,Kín ni ìdí tí CC ṣe di igi àràbà tí gbogbo àgbáyé ń bá ṣe?
"CC’s founders recognized the mismatch between what technology enables and what copyright restricts, and they provided an alternative approach for creators who want to share their work.","Àwọn olùdásílẹ̀ CC rí àìṣe déédéé tí ó wà láàárín ìmọ̀-ẹ̀rọ àti àwọn ohun tí àṣẹ-ẹ̀dà pa ààlà fún, wọ́n sì wá ọ̀nà miiran fún àwọn oníṣẹ́-àtinúdá láti pín iṣẹ́ wọn."
Today that approach is used by millions of creators around the globe.,"Lónìí, ẹgbẹẹgbẹ̀rún lọ́nà ẹgbẹẹgbẹ̀rún àwọn oníṣẹ́-àtinúdá kárí àgbáńlá ayé ló ń lo ìlànà yìí."
Personal Reflection / Why It Matters to You,Ìfiyèsí ti ẹni / Ìdí tí ó fi ṣe kókó fún ọ
When did you first learn about Creative Commons?,Ìgbà wo ni ìgbà àkọ́kọ́ tí o gbọ́ nípa Creative Commons?
Think about how you would articulate what CC is to someone who has never heard of it.,Ronú nípa bí o ṣe máa ṣàlàyé ohun tí CC jẹ́ fún ẹni tí kò gbọ́ ohunkóhun nípa rẹ̀ rí.
"To fully understand the organization, it helps to start with a bit of history.","Láti ní òye pípé nípa iléeṣẹ́ náà, ó pọn dandan kí a kọ́kọ́ bẹ̀rẹ̀ pẹ̀lú ìṣẹ̀lẹ̀-àtẹ̀yìnwá ráńpẹ́."
Acquiring Essential Knowledge,Kíkọ́ ìmọ̀ tí ó ṣe Pàtàkì
The story of Creative Commons begins with copyright.,Ìtàn Creative Commons f’ẹsẹ̀lélẹ̀ pẹ̀lú àṣẹ-ẹ̀dà lórí iṣẹ́-àtinúdá.
"You’ll learn a lot more about copyright later in the course, but for now it’s enough to know that copyright is an area of law that regulates the way the products of human creativity are used - like books, academic research articles, music, and art.","Wà á kọ́ ní ẹ̀kúnrẹ́rẹ́ nípa àṣẹ-ẹ̀dà bí ó bá yá nínú abala-ẹ̀kọ́ yìí, àmọ́ nísinsìnyí ó tọ́ láti mọ̀ wí pé àṣẹ-ẹ̀dà jẹ́ ẹ̀ka ìmọ̀ òfin tí ń mú bí a ṣe ń lo iṣẹ́-ọpọlọ ẹ̀dá-ọmọ-ènìyàn wá sábẹ́ òfin – bí ìwé, àròkọ ìṣe-ìwádìí ajẹmákadá, orin, àti iṣẹ́-ọnà."
"Copyright grants a set of exclusive rights to a creator, so that the creator has the ability to prevent others from copying and adapting her work for a limited time.","Àṣẹ-ẹ̀dà fi àyè gba àwọn ọ̀kan-ò-jọ̀kan ẹ̀tọ́ tí ó jẹ́ ti oní-nǹkan nìkan, kí oní-nǹkan ó ba fi òfin de ẹlòmíràn lábẹ́ òfin láti má lè ṣe ẹ̀dà tàbí ṣe àyọlò iṣẹ́ rẹ̀ fún ìgbà ráńpẹ́."
"In other words, copyright law strictly regulates who is allowed to copy and share with whom.","Ní ọ̀nà mííràn, òfin àṣẹ-ẹ̀dà ní ń sọ bí ẹnikẹ́ni ti ṣe lè ṣe ẹ̀dà iṣẹ́ àti ẹni tí ó lè pín in fún."
"The internet has given us the opportunity to access, share, and collaborate on human creations (all governed by copyright) at an unprecedented scale.","Ẹ̀rọ-ayélujára-wọn-bí-ajere ti fún wa ní àǹfààní láti parapọ̀ ṣiṣẹ́ lórí àwọn iṣẹ́-ọpọlọ tí ẹ̀dá-ọmọ-ènìyàn ṣẹ̀dá (tí ó wà lábẹ́ òfin àṣẹ-ẹ̀dà), pín iṣẹ́ ká àti rí ọwọ́ tó, sí iṣẹ́ ní ọ̀nà tí a kò lérò tẹ́lẹ̀."
The sharing capabilities made possible by digital technology are in tension with the sharing restrictions embedded within copyright laws around the world.,Agbára pínpínká tí ìmọ̀-ẹ̀rọ ayárabíàṣá mú wá ń kòdìmú pẹ̀lú ààlà àìlèpínṣẹ́ká tí ó ti rọ̀ mọ́ òfin àṣẹ-ẹ̀dà kárí ayé.
Creative Commons was created to help address the tension between creator’s ability to share digital works globally and copyright regulation.,A dá Creative Commons ní ojúnà àti wá àtúnṣe sí ìṣòro tí ó wà láàárín òye láti pín àwọn iṣẹ́ lórí ẹ̀rọ-ayárabíàṣá kárí ayé ní ọ̀nà tí ó bá òfin àṣẹ-ẹ̀dà mu.
The story begins with a particular piece of copyright legislation in the United States.,Ìtàn náà bẹ̀rẹ̀ pẹ̀lú ìṣòfin àṣẹ-ẹ̀dà lórí iṣẹ́-àtinúdá ní orílẹ̀-èdè America.
"It was called the Sonny Bono Copyright Term Extension Act (CTEA), and it was enacted in 1998.","A pè é ní Àbádòfin Ìfàgùn Èdè-Ìperí Àṣẹ-ẹ̀dà Sonny Bono, ìyẹn Sonny Bono Copyright Term Extension Act (CTEA), tí a gbà wọlé gẹ́gẹ́ bí òfin ní ọdún 1998."
"It extended the term of copyright for every work in the United States—even those already published—for an additional 20 years, so the copyright term equaled the life of the creator plus 70 years.","Ó fa ìkáwọ́ èdè-ìperí àṣẹ-ẹ̀dà gùn láti kan gbogbo iṣẹ́ tí ó ba jẹ́ ti Ìpínlẹ̀ Ìṣọ̀kan ti America—títí kan àwọn tí a ti tẹ̀ jáde tẹ́lẹ̀—pẹ̀lú àfikún ọdún 20 sí ọjọ́ tí a tẹ̀ ẹ́, torí náà èdè-ìperí fi ìgbé ayé oníṣẹ́-ọpọlọ àti àfikún ọdún 70 sí ọgbọọgba."
"(This move put the U.S. copyright term in line with some other countries, though many more countries remain at 50 years after the creator’s death to this day.)","(Ìgbésẹ̀ yìí fi èdè-ìperí àṣẹ-ẹ̀dà orílẹ̀-èdè U.S. sí ìbámu kan náà pẹ̀lú àwọn orílẹ̀-èdè mìíràn, bí-ó-ti-lè-jẹ́-pé di òní olónìí, ọ̀pọ̀lọpọ̀ orílẹ̀-èdè ni ó fi àṣẹ náà sílẹ̀ sí ọdún 50 lẹ́yìn tí oníṣẹ́-ọpọlọ náà bá papòdà.)"
"(Fun fact: the CTEA was commonly referred to as the Mickey Mouse Protection Act because the extension came just before the original Mickey Mouse cartoon, Steamboat Willie, would have fallen into the public domain.)","(Ìṣiré Òtítọ́ tí ó dájú: Mickey Mouse Protection Act ni a máa ń pe CTEA nítorí wí pé ìfàgùn èdè-ìperí àṣẹ-ẹ̀dà náà wá sáyé ní kété tí àwòrándààyè àtilẹ̀bá Mickey Mouse, Steamboat Willie, yóò ti bọ́ sí àkàtà àṣẹ gbogbo mùtúmùwà.)"
“Larry Lessig giving #ccsummit2011 keynote”,“Larry Lessig ń sọ̀rọ̀ lórí kókó-ọ̀rọ̀ àpérò #ccsummit2011 ”
Photo from Flickr,Àwòrán láti Flickr
Author: DTKindler Photo,Olùpìlẹ̀ṣẹ̀: DTKindler Photo
CC BY 2.0 Unported,CC BY 2.0 Unported
"Stanford Law Professor, Lawrence Lessig, believed this new law was unconstitutional.","Ọ̀jọ̀gbọ́n Ìmọ̀-òfin Stanford Law, Lawrence Lessig, nígbàgbọ́ wí pé òfin tuntun yìí kò bá òfin-ìpínlẹ̀ mu."
The term of copyright had been continually extended over the years.,Èdè-ìperí fún àṣẹ-ẹ̀dà ti rí ìfàgùn nínú àwọn ọdún tí ó ti ré kọjá.
"The end of a copyright term is important—it marks the moment when a work moves into the public domain, whereupon everyone can use that work for any purpose without permission.","Òpin ọ̀rọ̀-ìperí àṣẹ-ẹ̀dà jẹ́ kókó—ó sààmì àsìkò tí iṣẹ́ kan yóò bọ́ sí àkàtà àṣẹ gbogbo mùtúmùwà, ní èyí tí ó ṣe wí pé gbogbo ènìyàn lè lo iṣẹ́ yẹn fún ohunkóhun láì gba àṣẹ."
This is a critical part of the equation in the copyright system.,Èyí pọn dandan ní ti ìbámu ètò àṣẹ-ẹ̀dà.
"All creativity and knowledge build on what came before, and the end of a copyright term ensures that copyrighted works eventually move into the public domain and thus join the pool of knowledge and creativity from which we can all freely draw to create new works.","Iṣẹ́-àtinúdá àti ìmọ̀ gbogbo dúró lórí ohun tí ó ti wà tẹ́lẹ̀tẹ́lẹ́rí, òpin èdè-ìperí àṣẹ-ẹ̀dà ń ṣe àrídájú wí pé àwọn iṣẹ́ tí ó ní àṣẹ lórí yóò pàpà bọ́ sí àkàtà àṣẹ gbogbo mùtúmùwà àti pé yóò darapọ̀ mọ́ àwọn ogunlọ́gọ̀ ìmọ̀ àti iṣẹ́-ọpọlọ tí gbogbo wá ti lè wo àwòkọ́ṣe láti inú rẹ̀ ṣẹ̀dá iṣẹ́ tuntun láì sí ìdálọ́wọ́kọ́."
The new law was also hard to align with the purpose of copyright as it is written into the U.S. Constitution—to create an incentive for authors to share their works by granting them a limited monopoly over them.,Òfin tuntun náà tún ṣòro láti dìrọ̀ mọ́ ìlépa àṣẹ-ẹ̀dà bí a ti ṣe kọ ọ́ sínú Ìwé-òfin ìpínlẹ̀ U.S.—láti pèsè ìmóríyá fún àwọn ọlọ́gbọ́n àtinúdá láti pín àwọn iṣẹ́ wọn nípasẹ̀ yíyọwọ́ kílàńkó àṣẹ gbogbo lórí iṣẹ́ wọn kúrò díẹ̀.
How could the law possibly further incentivize the creation of works that already existed?,Báwo ni òfin ṣe leè tẹ̀síwájú ní ojúnà àti pèsè kóríyá fún àwọn iṣẹ́ tí a ti gbé jáde?
"Lessig represented a web publisher, Eric Eldred, who had made a career of making works available as they passed into the public domain.","Lessig ṣojú atẹ̀wé lórí ìtàkùn àgbáyé, Eric Eldred, ẹni tí ó ti fi ìgbésí ayé rẹ̀ mú àwọn onírúurú iṣẹ́ wà ní àrọ́wọ́tó bí wọ́n ṣe ń bọ́ sí àkàtà àṣẹ gbogbo mùtúmùwà."
"Together, they challenged the constitutionality of the Act.",Wọ́n parapọ̀ di alátakò àìbófinmu Àbá náà.
"The case, known as Eldred v. Ashcroft, went all the way to the U.S. Supreme Court. Eldred lost.","Ẹjọ́ náà, tí ó di mímọ̀ pẹ̀lú orúkọ Eldred v. Ashcroft, dé Ilé-Ẹjọ́ Gíga-Jù-Lọ ti orílẹ̀-èdè Ìṣọ̀kan Ìpínlẹ̀ America. Eldred pàdánù ẹjọ́."
"Inspired by the value of Eldred’s goal to make more creative works freely available on the internet, and responding to a growing community of bloggers who were creating, remixing and sharing content, Lessig and others came up with an idea.","Ìmísí wá láti ara ìlépa Eldred láti mú kí àwọn iṣẹ́-àtinúdá tí ó pọ̀ ó wà ní ọ̀fẹ́ lófò ní àrọ́wọ́tó lórí ẹ̀rọ-ayélujára àti ní ìdáhùn sí ìdàgbàsókè àwọn ènìyàn tí ó ń kọ búlọ́ọ̀gù, tí ó ń ṣe àtúnlò àti àtúnpín àkóónú iṣẹ́ ẹlòmíràn, Lessig pẹ̀lú àjọṣepọ̀ àwọn mìíràn hùmọ̀ òye-inú kan."
"They created a nonprofit organization called Creative Commons and, in 2002, they published the Creative Commons licenses—a set of free, public licenses that would allow creators to keep their copyrights while sharing their works on more flexible terms than the default “all rights reserved.”","Wọ́n dá iléeṣẹ́ àìlérèlórí tí a pè ní Creative Commons sílẹ̀, nígbà tí ó di ọdún 2002, wọ́n ṣe ìfilọ̀ àwọn àṣẹ Creative Commons—àwọn ọ̀kan-ò-jọ̀kan àṣẹ tí ó fún gbogbo ènìyàn ní àǹfààní láti ṣe àtúnlò iṣẹ́ àwọn olùpilẹ̀ṣẹ̀ iṣẹ́ ní ọ̀fẹ́ ní ọ̀nà tí ó bá òfin mu láì ti ọwọ́ bọ àṣẹ-ẹ̀dà oní nǹkan lójú dípò fífi “gbogbo ẹ̀tọ́ àti àṣẹ lórí iṣẹ́ fún olùpilẹ̀ṣẹ̀” bí ó ti ṣe wà ní àtètèkọ́ṣe."
"Copyright is automatic, whether you want it or not.","Túláàsì ni, bí o fẹ́ bí o kọ̀, ti olùpilẹ̀ṣẹ̀ iṣẹ́ ni àṣẹ-ẹ̀dà, kò sì ṣe é tọwọ́ bọ̀ lójú."
"And while some people want to reserve all of their rights, many want to share their work with the public more freely.","Níwọ̀n bí àwọn ènìyàn kan ṣe fẹ́ kí gbogbo ẹ̀tọ́ àti àṣẹ lórí iṣẹ́ ó jẹ́ ti àwọn nìkan, àwọn mìíràn fẹ́ kí iṣẹ́ wọn ó di ohun tí gbogbo ènìyàn lè lò lọ́fẹ̀ẹ́ lófò."
The idea behind CC licensing was to create an easy way for creators who wanted to share their works in ways that were consistent with copyright law.,Òye-inú àṣẹ CC wá sáyé láti mú ìrọ̀rùn bá ọ̀nà tí àwọn oníṣẹ́-ọpọlọ tí ó hùn láti jẹ́ kí àwọn iṣẹ́ wọn ó di lílò fún gbogbo ènìyàn láì fi ọwọ́ pa ojú idà òfin àṣẹ-ẹ̀dà.
"From the start, Creative Commons licenses were intended to be used by creators all over the world.","Ní ìbẹ̀rẹ̀ pẹ̀pẹ̀ wá, fún ìlò àwọn oníṣẹ́ ọpọlọ jákèjádò ilé-ayé ni àwọn àṣẹ Creative Commons wà fún."
"The CC founders were initially motivated by a piece of U.S. copyright legislation, but similarly restrictive copyright laws all over the world restricted how our shared culture and collective knowledge could be used, even while digital technologies and the internet have opened new ways for people to participate in culture and knowledge production.","Ìṣòfin àṣẹ-ẹ̀dà orílẹ̀-èdè America ni ó ṣí ojú àwọn olùdásílẹ̀ CC, ṣùgbọ́n òfin àṣẹ-ẹ̀dà tí ó pààlà sí bí ẹnikẹ́ni èèyànkéèyàn ti ṣe lè lo iṣẹ́ gbégi dínà bí a ti ṣe lè ṣe àtúnlò àwọn èyíòjọ́yìí àṣà àjọpín àti ìmọ̀ àjọmọ̀ kárí ayé, papàá bí ọgbọ́n-àmúṣe ẹ̀rọ-ayárabíàṣá àti ẹ̀rọ-ayélukára náà ti ṣí àwọn ọ̀nà tuntun sílẹ̀ fún àwọn ènìyàn láti kópa nínú ìbísi tòun ìmúwá àṣà àti ìmọ̀ tuntun."
"Watch this short video, A Shared Culture, to get a sense for the vision behind Creative Commons.","Wo àwòrán-olóhùn kúkúrú yìí, Àṣà Àjọpín, tí yóò fún ọ ní òye ìran èrèdíi rẹ̀ tí a fi fi Creative Commons lélẹ̀."
by Jesse Dylan.  CC BY-NC-SA,Láti ọwọ́ Jesse Dylan.  CC BY-NC-SA
"Since Creative Commons was founded, much has changed in the way people share and how the internet operates.","Láti ìgbá tí a ti dá Creative Commons sílẹ̀, ọ̀pọ̀ nǹkan ni ó ti yàtọ̀ ní ti bí àwọn ènìyàn ti ṣe ń ṣe àmúlò àti bí ẹ̀rọ-ayélujára ṣe ń ṣiṣẹ́."
"In many places around the world, the restrictions on using creative works have increased.","Ní ọ̀pọ̀lọpọ̀ ibi ní àgbáyé, òfin tí ó gbégi dínà bí a ti ṣe ń lo iṣẹ́-ọpọlọ ló ń pọ̀ ọ́ sí i."
Yet sharing and remix are the norm online.,Síbẹ̀ àtúnpín àti àtúnpòpọ̀ kò ṣe é yọ kúrò lórí ẹ̀rọ-ayélujára.
Think about your favorite video mashup or even the photos your friend posted on social media last week.,Ìwọ wo àtòpọ̀ àwòrán-olóhùn tí o fẹ́ràn jù lọ tàbí àwọn àwòrán tí ọ̀rẹ́ẹ̀ rẹ fi sí orí ẹ̀rọ-alátagbà ní ọ̀sẹ̀ tí ó kọjá.
"Sometimes this type of sharing and remix happen in violation of copyright law, and sometimes they happen within social media networks that do not allow those works to be shared on other parts of the web.","Nígbà mìíràn irúfẹ́ àtúnpín àti àtúnlò báyìí ń lòdì sí òfin àṣẹ-ẹ̀dà, nígbà mìíràn ẹ̀wẹ̀wẹ̀ orí àwọn gbàgede ẹ̀rọ-alátagbà ni ó ti máa ń ṣẹlẹ̀ nítorí wí pé àwọn iṣẹ́ báwọ̀nyẹn kò leè ṣe é ṣe lórí àwọn ibùdó kan lórí ìtàkùn àgbáyé."
"In domains like textbook publishing, academic research, documentary film, and many more, restrictive copyright rules continue to inhibit creation, access, and remix. CC tools are helping to solve this problem.","Ní orí àwọn ibùdó fún àtẹ̀jáde ìwé-ẹ̀kọ́, ìwádìí ajẹmákadà, àwòrán-olóhùn afẹ̀ríhàn àti bẹ́ẹ̀ bẹ́ẹ̀ lọ tí a kò leè kà tán, àwọn òfin àṣẹ-ẹ̀dà tí ń ṣe gbégidínà ìṣẹ̀dà, ìrọ́wọ́tó, àti àtúnpòpọ̀ iṣẹ́ ṣì ń ṣ’Ọ̀ṣun ṣ’Ọrà."
Today Creative Commons licenses are used by more than 1.6 billion works online across 9 million websites.,Àwọn ohun-èlò CC ń ṣe ìrànwọ́ nípa wíwá ojútùú sí ìṣòro yìí. Àwọn iṣẹ́ tí ó ju ẹgbẹẹgbẹ̀rún 1.6 lọ ni ó ń lo àwọn àṣẹ Creative Commons lórí ẹ̀rọ-ayélujára ní orí àwọn ibùdó ìtàkùn ẹgbẹẹgbẹ̀rún 9.
"The grand experiment that started more than 15 years ago has been a success, including in ways unimagined by CC’s founders.","Iṣẹ́ ìdánwò tí ó bẹ̀rẹ̀ ní ọdún mẹ́ẹ̀ẹ́dógún sẹ́yìn ti kẹ́ṣẹ járí, ní ọ̀nà tí àwọn olùdásílẹ̀ CC gan-an alára kò ti lérò."
"While other custom open copyright licenses have been developed in the past, we recommend using Creative Commons licenses because they are up to date, free-to-use, and have been broadly adopted by governments, institutions and individuals as the global standard for open copyright licenses.","Òótọ́ ni pé àwọn àṣẹ-ẹ̀dà ìṣísílẹ̀ gbangba wálíà ti wà láti ọjọ́ tí ó ti pẹ́, àmọ́ a gbà ọ́ nímọ̀ràn kí o máa lo àwọn àṣẹ Creative Commons nítorí wọ́n ṣe é lò ní ọ̀fẹ́, wọ́n bá ìgbà mu, ìjọba, àwọn iléeṣẹ́ àti ènìyàn ti gbà wọ́n tọwọ́tẹsẹ̀ gẹ́gẹ́ bí àṣẹ tí ó ṣe é lò ní àgbáńlá ayé fún àṣẹ-ẹ̀dà ìṣísílẹ̀ gbangba wálíà."
"In the next section, you’ll learn more about what Creative Commons looks like today—the licenses, the organization, and the movement.","Nínú ìpín tí ó kàn, wà á kọ́ sí i nípa ìrísí Creative Commons lónìí—àwọn àṣẹ, ilé-iṣẹ́ náà, àti ohun tí ó dúró fún gẹ́gẹ́ bí àjọ àwọn ènìyàn tí ó ń ronú bákan náà."
Final remarks,Ọ̀rọ̀ Ìparí
"Technology makes it possible for online content to be consumed by millions of people at once, and it can be copied, shared, and remixed with speed and ease.","Ìmọ̀-ẹ̀rọ mú u rọrùn fún àwọn ẹgbẹlẹmùkù ènìyàn láti lo àwọn àkóónú orí ẹ̀rọ-ayélujára lẹ́rìnkannáà, tí wọ́n sì lè gba ẹ̀dà rẹ̀, pín in àti ṣe àtúnpòpọ̀ rẹ̀ lẹ́yẹ-kò-ṣọkà pẹ̀lú ìdẹ̀ra."
But copyright law places limits on our ability to take advantage of these possibilities.,Àmọ́ òfin àṣẹ-ẹ̀dà ní àlàkalẹ̀ tí kò jẹ́ kí ìwọ̀nyí ó ṣe é ṣe.
Creative Commons was founded to help us realize the full potential of the internet.,A dá Creative Commons láti jẹ̀gbádùn àǹfààní ẹ̀rọ-ayélujára ní ìrọwọ́ìrọsẹ̀.
1.2 Creative Commons Today,1.2 Creative Commons Lónìí
"As a set of legal tools, a nonprofit, as well as a global network and movement, Creative Commons has evolved in many ways over the course of its history.","Gẹ́gẹ́ bí àwọn àkójọ ohun-èlò tí ó bófin mu, iléeṣẹ́ àìlérèlórí, àti àjọ àwọn ènìyàn tí ó ń ronú bákan náà, Creative Commons ti gbàràdá ní ìlọ́po ọ̀nà ó sì di àgbénáwò."
Learning Outcomes,Ìyọrísí Ẹ̀kọ́
"Differentiate between Creative Commons as a set of licenses, a movement, and a nonprofit organization","Mọ ìyàtọ̀ tí ó wà láàárín Creative Commons gẹ́gẹ́ bí àkójọ àwọn àṣẹ, àjọ, àti iléeṣẹ́ àìlérèlórí"
Explain the role of the CC Global Network,Ṣe ìṣípayá ojúṣe Àjọ CC Àgbáńlá-ayé
Describe the basic areas of work for CC as a nonprofit organization,Ṣàlàyé àwọn ìpilẹ̀ṣẹ̀ irúfẹ́ iṣẹ́ tí CC ń gbé ṣe gẹ́gẹ́ bí iléeṣẹ́ àìlérèlórí
Big Question / Why It Matters,Ìbéèrè Àrágbáramúramù / Ìdí tí ó fi ṣe kókó
Now we know why Creative Commons was started. But what is Creative Commons today?,Ní báyìí a ti mọ èrèdíi rẹ̀ tí a fi dá Creative Commons sílẹ̀. Ṣùgbọ́n kí ni Creative Commons lónìí?
Today CC licenses are prevalent across the web and are used by creators around the world for every type of content you can imagine.,Lóde òní gbajúbajà ni àwọn àṣẹ CC lórí ayélujára tí àwọn oníṣẹ́-ọpọlọ jákèjádò ilé-ayé sì ń lò wọ́n fún èyí-ò-jọ̀yìí nǹkan tí o kò lérò.
"The open movement, which extends beyond just CC licenses, is a global force of people committed to the idea that the world is better when we share and work together.","Ìgbésẹ̀ iṣẹ́ ìṣísílẹ̀-gbangba-wálíà, tí ó ju àwọn àṣẹ CC lọ, jẹ́ àgbáríjọ àwọn ènìyàn tí ó gbà wí pé ilé-ayé sànjù bí a bá pín iṣẹ́ àti ṣiṣẹ́ papọ̀ ní ìṣọ̀kan."
Creative Commons is the nonprofit organization that stewards the CC licenses and helps support the open movement.,Creative Commons jẹ́ iléeṣẹ́ àìlérèlórí tí í ṣe ojúwà àwọn àṣẹ CC tí ó ṣì ń ṣe ìrànwọ́ ìtìlẹ́yìn iṣẹ́ tí ó ṣí sílẹ̀ fún àwọn ènìyàn láti lò lọ́fẹ̀ẹ́ láì gba àṣẹ lábẹ́ òfin.
Personal Reflection / Why It Matters to You,Ìfiyèsí ti ẹni / Ìdí tí ó fi ṣe kókó fún ọ
"When you think about Creative Commons, do you think about the licenses?","Bí o bá ronú nípa Creative Commons, ǹjẹ́ o ronú nípa àwọn àṣẹ náà?"
Activists seeking copyright reform?,Àwọn ajàfẹ́tọ̀ọ́-ọmọnìyàn tí ó ń béèrè fún àtúnpadàṣe àṣẹ-ẹ̀dà?
A useful tool for sharing?,Ohun-èlò tí ó wúlò láti pín?
Symbols in circles?,Àwọn àmì nínú òbìrìkìtì?
Something else?,Nǹkan mìíràn?
"Are you involved with Creative Commons as a creator, a reuser, and/or an advocate?","Ǹjẹ́ o lọ́wọ́ nínú iṣẹ́ tí Creative Commons ń ṣe gẹ́gẹ́ bí oníṣẹ́-ọpọlọ, alátùnúnlò iṣẹ́, àti/tàbí alágbàwí?"
Would you like to be?,Ó hùn ọ́ láti di ara wa bí?
Acquiring Essential Knowledge,Kíkọ́ Ìmọ̀ tí ó ṣe Pàtàkì
"Today, the CC licenses and public domain tools are used on more than 1.6 billion works, from songs to Youtube videos to scientific research.","Lónìí, àwọn iṣẹ́ tí ó ju ẹgbẹẹgbẹ̀rún-lọ́nà-ẹgbẹ̀rún 1.6, láti orí orin, àwòrán-olóhùn lórí Youtube títí kan ìwádìí ìmọ̀-ìjìnlẹ̀ ni ó ń lo àwọn àṣẹ CC àti ohunèlò àkàtà àṣẹ gbogbo ènìyàn."
"The licenses have helped a global movement come together around openness, collaboration, and shared human creativity.","Àwọn àṣẹ wọ̀nyí ti ṣe àtìlẹ́yìn àgbáríjọpọ̀ àwọn ènìyàn kárí àgbáńlá-ayé tí ó ń fẹ́ ìṣísílẹ̀-gbangba, àjọṣepọ̀, àti àjọpín iṣẹ́-àtinúdá ẹ̀dá-ọmọnìyàn."
"CC the nonprofit organization, once housed within the basement of Stanford Law School, now has a staff working around the world on a host of different projects in various domains.","CC tí í ṣe iléeṣẹ́ àìlérèlórí, tí ó fi ìgbà kan rí fi yàrá abẹ́lẹ̀ Iléèwé Ẹ̀kọ́ Òfin Stanford ṣe ibiṣẹ́, ti ní òṣìṣẹ́ káàkiri Ilé-ayé tí ó ń ṣiṣẹ́ lórí àwọn àkànṣe-iṣẹ́ lóríṣìíríṣìi."
"We’ll take these aspects of Creative Commons—the licenses, the movement, and the organization—and look at each in turn.","A ó yẹ ìrí Creative Commons wọ̀nyí—àwọn àṣẹ, ìgbésẹ̀ àjọ, àti iléeṣẹ́ náà wò —a ó sì gbé ọ̀kọ̀ọ̀kan yẹ̀wò ní ṣísẹ̀ntẹ̀lé."
CC licenses,Àwọn àṣẹ CC
CC legal tools are an alternative for creators who choose to share their works with the public under more permissive terms than the default “all rights reserved” approach under copyright.,Àwọn ohun èlò tí ó bá òfin mu CC jẹ́ ohun tí àwọn oníṣẹ́-ọpọlọ tí ó bá fẹ́ kí iṣẹ́ rẹ̀ ó di lílò lọ́fẹ̀ẹ́ fún gbogbo ènìyàn láì fi ti ọnà-ìmúṣe “gbogbo ẹ̀tọ́ àti àṣẹ lórí iṣẹ́ fún olùpilẹ̀ṣẹ̀” tí ó wà lábẹ́ òfin àṣẹ-ẹ̀dá tí kò fi àyè gba ẹnikẹ́ni láti ṣ’àyọlò iṣẹ́ ẹlòmìíràn.
"The legal tools are integrated into user-generated content platforms like YouTube, Flickr, and Jamendo, and they are used by nonprofit open projects like Wikipedia and OpenStax.","Àwọn ohun èlò ajẹmófin wọ̀nyí ti wà nínú àwọn gbàgede tí ó ní àwọn iṣẹ́ tí òǹṣàmúlò ṣe bíi YouTube, Flickr, àti Jamendo, tí àwọn àkànṣe-iṣẹ́ ìṣísílẹ̀-gbangba tí ò lérè lórí bíi Wikipedia àti OpenStax sì ń lò ó."
"They are used by formal institutions like the Metropolitan Museum of Art and Europeana, and individual creators.","Àwọn ìdásílẹ̀ bí ìṣe bíi Metropolitan Museum of Art àti Europeana, àti àwọn oníṣẹ́-ọpọlọ mìíràn ń lò ó."
"For a creative take on Creative Commons and copyright, listen Won’t Lock It Down, by Jonathan “Song-A-Day” Mann about his choice to use CC licenses for his music.","Fún àlàyé nípa iṣẹ́-àtinúdá ní Creative Commons àti àṣẹ-ẹ̀dá, tẹ́tí sí N kò ní Tì í Pa, láti ọwọ́ Jonathan “Song-A-Day” Mann nípa lílo àwọn àṣẹ CC fún orin rẹ̀."
"In addition to giving creators more choices for how to share their work, CC legal tools serve important policy goals in fields like scholarly publishing and education.","Láfikún fífún àwọn oníṣẹ́-ọpọlọ ní onírúurú ọ̀nà bí wọ́n ti ṣe leè pín iṣẹ́ wọn, àwọn ohun èlò CC tí ó bófin mu ń ṣiṣẹ́ ribiribi níbi ti àkọ́so ètò ìtẹ́jáde iṣẹ́ ajẹmákadá àti ẹ̀kọ́."
"Watch the brief video, Why Open Education Matters, to get a sense for the opportunities Creative Commons licenses create for education.","Wo àwòrán-olóhùn ráńpẹ́, Ìdí tí Ìlànà Ẹ̀kọ́ Ìṣísílẹ̀-gbangba fi Ṣe Kókó, kí o rí àwọn àǹfààní tí ó sojo sínú àwọn àṣẹ tí Creative Commons gbékalẹ̀ fún ètò ẹ̀kọ́."
"Collectively, the legal tools help create a global commons of diverse types of content—from picture storybooks to comics—that is freely available for anyone to use.","Lápapọ̀, àwọn ohun èlò tí ó bá òfin mu wọ̀nyí ń ṣe ìrànwọ́ fún ìṣẹ̀dá onírúurú ohun èlò ìkọ́nilẹ́kọ̀ọ́ tí ó wúlò fún gbogbo ènìyàn—láti orí ìwé-asọ̀tàn aláwòrán títí dé orí ìwé aláwòrán apanilẹ́rìn—tí ó wà ní àrọ́wọ́tó fún ẹnikẹ́ni láti mú lò lọ́fẹ̀ẹ́ lófò."
CC licenses may additionally serve a non-copyright function.,Àwọn àṣẹ CC tún leè wúlò fún ohun tí kò jẹmọ́ àṣẹ-ẹ̀dá.
"In communities of shared practices, the licenses act to signal a set of values and a different way of operating.","Fún àwọn tí ó ń ṣiṣẹ́ irú kan náà, àwọn àṣẹ wọ̀nyí ń lukoro àwọn àkójọ rírì iṣẹ́ àti onírúurú ọ̀nà tí à ń gbà ṣiṣẹ́."
"For some users, this means looking back to the economic model of the commons.","Fún àwọn òǹṣàmúlò mìíràn, èyí túmọ̀ sí wí pé bí a bá bojú wẹ̀yìn ṣe àbẹ̀wó sí àwòṣe ìṣúná commons."
"As economist David Bollier describes it, “a commons arises whenever a given community decides it wishes to manage a resource in a collective manner, with special regard for equitable access, use and sustainability.”","Gẹ́gẹ́ bí onímọ̀ nípa ètò ìṣúná owó David Bollier ṣàpèjúwe rẹ̀, “commons jẹyọ nígbàkúùgbà tí ẹgbẹ́ kan nínú ìlú bá ní ìfẹ́ sí ìṣàkóso ohun àmúlò kan bí iṣẹ́ ní ọ̀nà tí ó bá ti àjọṣepọ̀ mu, pẹ̀lú ìbọ̀wọ̀ fún ìṣòtítọ́ nípa rírí àyè sí iṣẹ́ náà, ìṣàmúlò iṣẹ́ náà àti ìmúró iṣẹ́ náà.”"
Wikipedia is a good example of a commons-based community around CC licensed content.,Wikipedia jẹ́ àpẹẹrẹ kan gbòógì iṣẹ́ tí ó ń lo àwọn àṣẹ CC tí ó dúró fún ẹgbẹ́ àwọn ènìyàn tí ó ní èròǹgbà kan náà.
"For others, the CC legal tools and their buttons express an affinity for a set of core values.","Fún àwọn mìíràn ní tiwọn, àwọn ohunèlò tí ó bófin mu CC àti àwọn àtẹ̀ìpàṣẹ wọn ń sọ ìṣetímọ́tímọ́ àkójọ àwọn rírì tí ó pabanbarì."
"CC buttons have become ubiquitous symbols for sharing, openness, and human collaboration.","Àwọn àtẹ̀ìpàṣẹ CC ti di àmì fún pínpín, ìṣísílẹ̀-ní gbangba fún lílò, àti àjùmọ̀ṣe ẹ̀dá-ọmọ-ènìyàn níbi-gbogbo."
The CC logo and icons are now part of the permanent design collection at The Museum of Modern Art (MoMA) in New York City.,"Àmì-ìdánimọ̀ CC àti àwọn àmì yòókù ti wà láìyẹsẹ̀ nínú Ilé Àkójọpọ̀ Iṣẹ́-ọnà Ìgbàlódé, ìyẹn The Museum of Modern Art (MoMA) ní ìlú New York."
"While there is no single motivation for using CC licenses, there is a basic sense that CC licensing is rooted in a fundamental belief that knowledge and creativity are building blocks of our culture rather than simple commodities from which to extract market value.","Níwọ̀n bí kò ti ṣe sí ìmóríyá kan ṣoṣo fún lílo àwọn àṣẹ CC, oyè kan wá wí pé àṣẹ CC fẹsẹ̀múlẹ̀ nínú ìgbàgbọ́ pàtàkì wí pé ìmọ̀ àti iṣẹ́-àtinúdá jẹ́ ìgbéga àṣà wa bókànràn kí ó jẹ́ ọjà tí ó ń pa owó."
"The licenses reflect a belief that everyone has something to contribute, and that no one can own our shared culture.","Àwọn àṣẹ wọ̀nyí fihàn wí pé olúkúlùkù l’ó ní ohun kan láti fi sílẹ̀, àti wí pé ẹnìkan  kì í jẹ́ àwá dé, kò sí ẹnìkan tí ó leè sọ wí pé òun ni òun ni àṣà àjọni."
"Fundamentally, they reflect a belief in the promise of sharing.","Ní pàtàkì, wọ́n fi ìgbàgbọ́ nínú ìlérí ìpínká hàn."
The Movement,Àjọ Náà
"Since 2001, a global coalition of people has formed around Creative Commons and open licensing.","Láti ọdún 2001, àgbáríjọpọ̀ àwọn ènìyàn ní gbogbo kọ̀ọ̀rọ̀kọ́ọ́rọ́ àgbáńlá ayé ti ń dòyì ká Creative Commons àti àwọn àṣẹ ìṣísílẹ̀-gbangba fún gbogbo ènìyàn láti lò."
"This includes activists working on copyright reform around the globe, policymakers advancing policies mandating open access to publicly funded educational resources, research and data, and creators who share a core set of values.","Ara wọn ni ajàfẹ́tọ̀ọ́-ọmọ-ènìyàn tí ó ń ṣiṣẹ́ lórí àtúnpadàṣe àṣẹ-ẹ̀dá jákèjádò ilé-ayé, awon aṣòfin àkóso ìlú tí ó ń jà fún ìṣísílẹ̀-gbangba àwọn ohun ìkẹ́kọ̀ọ́ tí a fi owó ìlú ṣe àgbékalẹ̀ rẹ̀, ìṣe-ìwádìí àti ìwífún-alálàyé, àti àwọn oníṣẹ́-ọpọlọ tí ó mọ rírì pínpín iṣẹ́ fún ìlò gbogboògbò."
Most of the people and institutions who are part of the CC movement are not formally connected to Creative Commons.,Ọ̀pọ̀lọpọ̀ àwọn ènìyàn àti iléeṣẹ́ tí ó jẹ́ ọ̀kan lára alábàáṣe àjọ CC ni kò bá Creative Commons tan rárá.
"While other custom open copyright licenses have been developed in the past, we recommend using Creative Commons licenses because they are up to date, free-to-use, and have been broadly adopted by governments, institutions and individuals as the global standard for open copyright licenses.","Níwọ̀n bí àwọn àkànṣe àṣẹ-ẹ̀dà ìṣísílẹ̀ gbangba wálíà ti wà tẹ́lẹ̀tẹ́lẹ̀ rí, a rọ ẹnikẹ́ni láti lo àwọn àṣẹ Creative Commons nítorí pé wọ́n bá ìgbà mu, ọ̀fẹ́ ni ìlo wọn, àti pé àwọn àjọ-ọba, iléeṣẹ́ àti ènìyàn gbogbo kárí ayé l’ó tẹ́wọ́ gbà á gẹ́gẹ́ bí àṣẹ-ẹ̀dà ìṣísílẹ̀ gbangba tí ó jẹ́ ojúlówó."
"Creative Commons has a formal CC Global Network, which includes lawyers, activists, scholars, artists, and more, all working on a wide range of projects and issues connected to sharing and collaboration.","Creative Commons ní àjọ àgbáńlá-ayé ìṣe àìgbagbẹ̀fẹ̀ CC Global Network, èyítí ó ní àwọn adájọ́, ajàfẹ́tọ̀ọ́, ọ̀mọ̀wé, òṣéré, olórin, àti àwọn mìíràn, tí gbogbo wọn ń ṣiṣẹ́ lórí àwọn àkànṣe iṣẹ́ tí ó lọ salalu àti lórí àwọn ohun tí ó ṣe pẹ̀kíǹrẹ̀kí pẹ̀lú àjùmọ̀lò àti àjùmọ̀ṣe."
"The CC Global Network has over 500 members, and over 40 Chapters around the world.","Àjọ CC Global Network ní ọmọ-ẹgbẹ́ tí ó tó 500, àti àwọn Ẹ̀ka 40 ní orígun mẹ́rẹ̀ẹ̀rin ilé-ayé."
"The CC Global Network is just one player in the larger open movement, which includes Wikipedians, Mozillians, open access advocates, and many more.","Àjọ CC Global Network náà jẹ́ ọ̀kan nínú ìgbésẹ̀ iṣẹ́ àjùmọ̀ṣe tó fẹjú gbẹ̀gbẹ̀, èyítí àwọn ọmọ-ẹgbẹ́ Wikipedians, Mozillians, àwọn alágbàwí ìṣísílẹ̀-gbangba-wálíà, àti bẹ́ẹ̀ bẹ́ẹ̀ ń bẹ nínú rẹ̀."
The work of the CC Global Network is organized into what we call “Network Platforms;” think of them as working groups.,Iṣẹ́ tí àjọ àgbáńlá-ayé ń ṣe w ani ẹ̀ka-ò-jẹ̀ka tí a pè ní “Àwọn Gbàgede Àjọ;” rò nípa wọn gẹ́gẹ́ bí ẹgbẹ́ tí ó ń ṣiṣẹ́ pọ̀.
Anyone interested in working on a Platform can join and contribute as much or as little time and effort as they choose.,Ẹnikẹ́ni tí ó bá fẹ́ bá Gbàgede kan ṣiṣẹ́ pọ̀ lè darapọ̀ àti kópa tí kò kéré tàbí ṣiṣẹ́ fún ìgbà díẹ̀ bí ó bá ti fẹ́.
"Read more about our Network Platforms to see if there is an area of work that interests you. If interested, please get involved!","Kà síi nípa Àwọn Gbàgede Àjọ kí o rí ibi tí ó hùn ọ́ láti kópa. Bí ó hùn ọ́, jọ̀wọ́ darapọ̀ lọ́wọ́ kan!"
Open source software is cited as the first domain where networked open sharing produced a tangible benefit as a movement that went much further than technology.,Iṣẹ́-àìrídìmú Olórísun Ìṣísílẹ̀-Gbangba Open source software ni àkọ́kọ́ irú àjùmòlò tó so èso rere gẹ́gẹ́ bí i ìgbésẹ̀ àjùmọ̀ṣe tí ó ti sún síwájú rékọjá ìmọ̀-ẹ̀rọ lo.
"The Conversation's Explainer overview of other movements adds other examples, such as Open Innovation in the corporate world, Open Data (see the Open Data Commons) and Crowdsourcing.","Àgbéyẹ̀wò tí Conversation's Explainer ṣe lórí àwọn ìgbésẹ̀ iṣẹ́ àjùmọ̀ṣe mìíràn ṣe àwọn àfikún sí i, gẹ́gẹ́ bíi Ìṣísílẹ̀-gbangba Ìmú-ohun-tuntun-wá nínú àjùmọ̀ṣe, Ìwífún-alálàyé Ìṣísílẹ̀ gbangba (wo Ìwífúnalálàyé Ìṣísílẹ̀-Gbangba Commons) àti Ìfi-èrò-kó-jọ."
"There is also the Open Access movement, which aims to make research widely available, the Open Science movement, and the growing movement around Open Educational Resources.","Bákan náà ni ìgbésẹ̀ iṣẹ́ àjùmọ̀ṣe Ìṣísílẹ̀-gbangba Lọ́fẹ̀ẹ́, èyítí ó ń lépa àti mú kí iṣẹ́-ìwádìí ó wà ní àrọ́wọ́tó, Ìgbésẹ̀ Iṣẹ́ Ìṣísílẹ̀-gbangba Ìmọ̀-Ìjìnlẹ̀, àti ìdàgbàsókè àwọn iṣẹ́ Ohun-àmúlò Ètò-Ẹ̀kọ́ Ìṣísílẹ̀-gbangba."
Creative Commons the Organization,Iléeṣẹ́ Creative Commons náà
A small nonprofit organization stewards the Creative Commons legal tools and helps power the open movement.,Iléeṣẹ́ kékeré àìlérèlórí ni ó ń tukọ̀ àwọn ohun èlò tí ó bófin mu Creative Commons tí ó ṣì jẹ́ àmúṣagbára fún ìgbésẹ̀ iṣẹ́ àjọ náà.
"CC is a distributed organization, with CC staff and contractors working around the world. Contact us here.","CC jẹ́ ilé-iṣẹ́ tí ó tàn kálékáko, pẹ̀lú àwọn òṣìṣẹ́ àti agbaṣẹ́ṣe tí ó ń ṣiṣẹ́ ní orígun mẹ́rẹ̀ẹ̀rin ìsálú ayé. Kàn sí wa níbí."
"Creative Commons staff in September 2017, © Creative Commons, CC BY 4.0.","Àwọn òṣìṣẹ́ Creative Commons nínú oṣù Ọ̀wẹwẹ̀ ọdún 2017, © Creative Commons, CC BY 4.0."
"In 2016, Creative Commons embarked on a new organizational strategy based on building and sustaining a vibrant, usable commons, powered by collaboration and gratitude.","Ní ọdún 2016, Creative Commons bẹ̀rẹ̀ ọgbọ́n-èrò tuntun iléeṣẹ́ tí ó dá fìrìgbagbòó lóríi àgbékalẹ̀ àti ìmúró iṣẹ́ tí ó ṣe é lò, tí ó fi àjùmọ̀ṣe àti ìmoore tisẹ̀."
"This is a shift to focusing not only on the number of works out there under CC licenses and available for reuse, but on the connections and collaborations that happen around that content.","Èyí yàtọ̀ gedegbe sí iye àwọn ọ̀kan-ò-jọ̀kan iṣẹ́ tí ó ní àwọn àṣẹ CC tí ó wà ní àrọ́wọ́tó fún àtúnlò, ṣùgbọ́n lórí ìfarakọ́ra àti ìbáṣepọ̀ iṣẹ́ tí ó ń wá sáyé."
This video introduces the new strategy (optional).,Àwòrán-olóhùn yìí ṣe ìfáárà ọgbọ́n-èrò tuntun náà (aláṣàyàn).
"Guided by that strategy, organizational work loosely falls into two main buckets:","Pẹ̀lú ìtọ́sọ́nà ọgbọ́n-èrò yẹn, iṣẹ́ iléeṣẹ́ wá wà nínú garawa méjì tí ó jẹ́ pọnti:"
"Licenses, Tools and Technology:","Àṣẹ, Àwọn Ohunèlò àti Ìmọ̀-ẹ̀rọ:"
The CC licenses and public domain tools are the core legal tools designed and stewarded by CC.,Àwọn àṣẹ CC náà àti àwọn ohun èlò àkàtà-àṣẹ-gbogbo-ènìyàn jẹ́ ohun-èlò tí ó ṣe kókó tí ó bófin mu tí CC gbéṣe tí ó sì tún ń ṣe àkóso wọn.
"While our licenses have been rigorously vetted by legal experts around the globe, our work is not done.","Níwọ̀n bí àwọn àṣẹ wa ti la àyẹ̀wò àwọn onímọ̀ nípa òfin kárí ayé kọjá, iṣẹ́ wá ti bùṣe."
We are actively working on technical infrastructure designed to make it easier to find and use content in the digital commons.,À ń ṣiṣẹ́ takuntakun lórí ọnà ẹ̀rọ àmúṣẹ́ṣe láti mú àwárí àti ìlò àwọn iṣẹ́ orí ẹ̀rọ-ayárabíàṣá r’ọrùn fún gbogbo mùtúmùwà.
We are also thinking about ways to better adapt all of CC’s legal and technical tools for today’s web.,Ẹ̀wẹ̀wẹ̀ ni à ń ṣe àròjinlẹ̀ nípa àwọn ọ̀nà tí yóò mú gbogbo àwọn ohun èlò àmúṣẹ́ṣe àti ohun-èlò tí ó bófin mu CC báramu fún ibùdó ìtàkùn òde òní.
Supporting the movement:,Ìtìlẹ́yìn fún ìgbésẹ̀ àjọ:
CC works to help people within open movements collaborate on projects and work toward similar goals.,"CC ń ṣiṣẹ́ láti ṣe ìrànwọ́ fún àwọn ènìyàn t’ó mọ rírì ìṣísílẹ̀-gbangba-wálíà iṣẹ́ tí ó fi àyè gba ẹnikẹ́ni láti ṣe ìtúnlò, ṣe àkànṣe iṣẹ́ àjùmọ̀ṣe àti láti lépa kan náà."
"Through CC’s multiple programs, we work directly with our global community—across education, culture, science, copyright reform, government policy, and other sectors—to help train and empower open advocates around the world.","Nípasẹ̀ àwọn ọ̀kẹ̀ àìmọye iṣẹ́ CC, à ń ṣiṣẹ́ tààrà pẹ̀lú àwọn ọmọ-ẹgbẹ́ wa kárí ayé—ní ẹ̀ka ètò ẹ̀kọ́, àṣà, ìmọ̀-ìjìnlẹ̀, àtúnpadàṣe àṣẹ-ẹ̀dá, ìṣàkóso ètò ìjọba, àti àwọn ẹ̀ka tí ó kù—láti kọ́ àti ró àwọn alágbàwí iṣẹ́ ìṣísílẹ̀-gbangba-wálíà kárí orígun mẹ́rẹ̀ẹ̀rin àgbáyé lágbára."
Final remarks,Ọ̀rọ̀ Ìparí
Creative Commons has grown from a law school basement into a global organization with a wide reach and a well known name associated with a core set of shared values.,Creative Commons tí gòkè àgbà láti iléeṣẹ́ tí ó fi yàrá abẹ́lẹ́ ilé ẹ̀kọ́ ìmọ̀-òfin sí iléeṣẹ́ tí àwọn ènìyàn mọ̀ bí ẹní mowó kárí àgbáńlá-ayé gẹ́gẹ́ bí agbódegbà ìwúlò àti iyì àwọn àkójọ ohun-èlò tí ó pọn dandan gbọ̀n fún gbogboògbò.
"It is, at the same time, a set of licenses, a movement, and a nonprofit organization.","Èyí nígbà kan náà, jẹ́ àwọn àkójọ àṣẹ, àjọ àwọn agbégbèésẹ̀ kan náà, àti iléeṣẹ́ àìlérèlórí."
"We hope this unit helped give you a sense for what the organization does and, even more importantly, how you can join us in our work.","A nírètí wí pé ìdá ẹ̀kọ́ yìí fún ọ ní òye nípa ohun tí iléeṣẹ́ náà ń gbéṣe àti, pàápàá jù lọ, bí o ti ṣe lè di ọ̀kan lára àwọn tí ó ń bá wa ṣiṣẹ́."
Additional resources,Àfikún àwọn ohun-àmúlò ẹ̀kọ́
More information about CC history,Ìwífún síwájú sí i nípa ìṣẹ̀lẹ̀-àtẹ̀yìnwá CC
How I Lost the Big One by Lawrence Lessig.,Bí mo ṣe pàdánù Nǹkan Ńlá náà láti ọwọ́ Lawrence Lessig.
Lawrence Lessig describes the details of the Eldred case,Lawrence Lessig ṣàpèjúwe ohun tí ó ṣẹlẹ̀ ní ẹjọ́ Eldred
Excerpt from Free Culture by Lawrence Lessig. CC BY-NC 1.0,Àyọkà láti inú Àṣà Ọ̀fẹ́ láti ọwọ́ Lawrence Lessig. CC BY-NC 1.0
Excerpt that provides more background on the Eldred case,Àyọkà tí ó ṣe ìṣípayá ohun tí ó fa sábàbí ẹjọ́ Eldred
More information about CC and open licensing,Ìwífún síwájú sí i nípa CC àti àwọn àṣẹ ìṣísílẹ̀-gbangba
"Why Open Education Matters, by David Blake @ Degreed. CC BY 3.0","Ìdí tí Ẹ̀kọ́ Ìṣísílẹ̀-gbangba fi Ṣe Kókó, láti ọwọ́ David Blake @ Degreed. CC BY 3.0"
"A brief video that explains how open education is enabled by the internet,  why it is valuable for the global community, and how Creative Commons licenses enable open education","Àwòrán-olóhùn bíntín tí ó ń ṣàlàyé bí ẹ̀kọ́ ìṣísílẹ̀-gbangba yóò ṣe jẹ́ lílò lórí ẹ̀rọ-ayárabíàṣá, ìdí tí ìwúlò rẹ̀ fi pọn dandan gbọ̀n fún gbogbo àgbáyé, àti bí àwọn àṣẹ Creative Commons ṣe ń mú ẹ̀kọ́ ìṣísílẹ̀-gbangba ṣe é ṣe"
"We Copy Like We Breathe, by Cory Doctorow.","À ń ṣe Ẹ̀dà Gẹ́gẹ́ Bí a ti ṣe ń Mí, láti ọwọ́ Cory Doctorow."
A keynote address that explains copying and how the internet has changed the space of copying.,Ọ̀rọ̀-sísọ ti kókó ètò kan tí ó ṣàlàyé ìṣe-ẹ̀dá àti bí ẹ̀rọ-ayélujára ti ṣe mú àyípadà bá bí a ṣe ń ṣe ẹ̀dá.
This frames the need for adequate licensing as we copy and share online,Èyí tọ́ka sí àṣẹ lórí ìṣẹ̀dá àti ìṣàjọpín iṣẹ́ lórí ayélujára ní ọ̀nà tí ó bófin mu.
"We Need to Talk About Sharing, by Ryan Merkley @ Creative Commons. CC BY-SA 3.0","À Ní Láti Sọ̀rọ̀ Nípa Àjọpín, láti ọwọ́ Ryan Merkley @ Creative Commons. CC BY-SA 3.0"
"A brief discussion about the value of sharing, how sharing can improve communities, and how Creative Commons enables sharing","Ìfọ̀rọ̀wọ́rọ̀ bíntín nípa ìwúlò àjọpín, bí àjọpín ṣe lè mú ayé dára sí i, àti bí Creative Commons ṣe ń mú kí àjọpín ó ṣe é ṣe"
More information about the commons,Ìwífún síwájú sí i nípa àjọṣe-gbogbo-ènìyàn
"How Does the Commons Work by The Next System Project, adapted from Commoning as a Transformative Social Paradigm. CC BY 3.0","Báwo ni Àjọṣegbogboènìyàn Ṣe Ń Ṣiṣẹ́ tí ó jẹ́ ti Àkànṣe-iṣẹ́ Ẹ̀tọ́ Tí-ó-kàn, tí a ṣe ìmúyẹ rẹ̀ láti Ìjọṣegbogboènìyàn gẹ́gẹ́ bí Ọ̀nà Ìpawọ́dà Àwùjọ. CC BY 3.0"
"Video explaining how a commons works, adapted from economist David Bollier’s explanation of what a commons is, and threats to the commons.","Àwòrán-olóhùn tí ó ń ṣe àlàyé bí àjọṣegbogboènìyàn ṣe ń ṣiṣẹ́, tí ó jẹ́ ìmúyẹ láti ara àlàyé onímọ̀-ìṣúná David Bollier nípa ohun tí àjọṣegbogboènìyàn jẹ́, àti àwọn ohun tí ó ń fàfàsẹ́yìn fún àjọṣegbogboènìyàn."
The Commons Short and Sweet by David Bollier. CC BY 3.0,Commons Aládùn àti Ní Kúkúrú láti ọwọ́ David Bollier. CC BY 3.0
"A brief blog post explanation of a commons, some problems of a commons, and what enables a commons to occur","Búlọ́ọ̀gù bíntín tí ó ń ṣe àwíye àjọṣegbogboènìyàn, àwọn ìṣòro àjọṣegbogboènìyàn, àti ohun tí ó ń mú àjọṣegbogboènìyàn wáyé"
The Wealth of the Commons: A World Beyond Market and State by David Bollier & Silke Helfrich. CC BY-SA 3.0,Ọrọ̀ Commons Náà: Ilé-ayé Tí Ó Ju Ọjà àti Ìpínlẹ̀ Lọ láti ọwọ́ David Bollier àti Silke Helfrich. CC BY-SA 3.0
"A book that seeks many voices to gather descriptions of what types of resources exist in the commons, geographic circumstances relating to the commons, and the political relevance of the commons","Ìwé tí ó gba ohùn sílẹ̀ lẹ́nu ọ̀pọ̀ ènìyàn ní ìgbésẹ̀ àti kó àlàyé irúfẹ́ àwọn ohun-àmúlò tí ó wà ní àjọṣegbogboènìyàn, bí agbègbè ilé ayé ṣe fa sábàbí àjọṣegbogboènìyàn, àti pàtàkì ètò ìṣèlú àjọṣegbogboènìyàn."
Enclosure Wikipedia Article. CC BY-SA 3.0,Àròkọ Ìmodiká Wikipedia. CC BY-SA 3.0
"An article describing enclosure, which is an issue that presents itself in a commons","Àròkọ tí ó ń ṣe àpèjúwe ìmodiká, tí ó jẹ́ ọ̀rọ̀ àjiyànlélórí tí ó wà nínú àjọṣegbogboènìyàn."
The Political Economy of the Commons by Yochai Benkler. CC BY 3.0,Ètò Ìṣèlú Ìṣúnà Commons láti ọwọ́ Yochai Benkler. CC BY 3.0
A brief article that explains how common infrastructure can sustain the commons,Àròkọ bíntín tí ó ń ṣàlàyé bí ohun amáyédẹrùn ṣe lè ṣe ìmúró àjọṣegbogboènìyàn
The Tragedy of the Commons by Boundless & Lumen Learning,Àjálù Commons Náà láti ọwọ́ Boundless & Lumen Learning
A section of an economics course textbook that explains the economic principles underlying potential threats to the commons,Apá kan nínú ìwé-lílò-ẹ̀kọ́ abala-ẹ̀kọ́ ìmọ̀-ìṣúná tí ó ń ṣàlàyé òfin ìpilẹ̀ ìmọ̀-ìṣúná tí ó tọ́ka sí àwọn ohun tí ó ń fa ìfàsẹ́yìn fún àjọṣegbogboènìyàn
Debunking the Tragedy of the Commons by On the Commons. CC BY-SA 3.0,Ìjárọ́ Àjálù Commons láti ọwọ́ On the Commons. CC BY-SA 3.0
A short article describing how the tragedy of the commons can be overcome,Àròkọ kúkúrú tí ó ń ṣàlàyé bí a ṣe lè borí àjálù àjọṣegbogboènìyàn
Elinor Ostrom’s 8 Principles for Managing a Commons by On the Commons. CC BY-SA 3.0,Òfin ìpilẹ̀ 8 Elinor Ostrom fún Ìṣàkóso Commons kan láti ọwọ́ On the Commons. CC BY-SA 3.0
A short history of economist Elinor Ostrom and the 8 principles for managing a commons that she has established,Ìṣẹ̀lẹ̀-àtẹ̀yìnwá kúkúrú lórí onímọ̀-ìṣúná Elinor Ostrom àti àwọn òfin ìpilẹ̀ 8 fún ìṣàkóso àjọṣegbogboènìyàn kan tí ó ti filélẹ̀
More information about other open movements,Ìwífún sí i nípa àwọn ìgbésẹ̀-iṣẹ́ ìṣísílẹ̀-gbangba-wálíà mìíràn
Free Culture Game by Molle Industria. CC BY-NC-SA 3.0,Iré Àṣà Ọ̀fẹ́ láti ọwọ́ Molle Industria. CC BY-NC-SA 3.0
A game to help understand the concept of free culture,Iré kan tí ó ń múni ní òye nípa èrò àṣà ọ̀fẹ́
Participant Recommended Resources,Àwọn Ohun-àmúlò ti Awon Akópa Filé
CC Certificate participants’ recommended many additional resources through Hypothes.is annotations on the Certificate website.,Àwọn akópa ìwé-ẹ̀rí ẹ̀kọ́ CC ṣàfilé ọ̀pọ̀lọpọ̀ ohun-àmúlò tí ó wà lórí ibùdó-ìtàkùn Ìwé-ẹ̀rí èyí tí ó ti ara àbá-ìpìlẹ̀ jẹyọ.
"While Creative Commons has not vetted these resources, we wanted to highlight participant’s contributions here:","Níwọ̀n bí Creative Commons kò ti ṣe ṣàyẹ̀wò fínnífínní sí àwọn ohun-àmúlò-ẹ̀kọ́ wọ̀nyí, a fẹ́ pe àkíyèsí sí àwọn ìdásí àwọn akópa níbi:"
